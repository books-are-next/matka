<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Matka</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">III</h2>

<p class="mlpscenickepoznamky">Týž pokoj, ale všechny zbraně ze stěn i stojanů
jsou odklizeny.</p>

<p class="mlptextbez1radku">&#160;</p>

<p class="mlptextbez1radku">&#160;</p>

<p class="mlptextbez1radku">&#160;</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(snímá ze stěny poslední pár pistolí a zamyká je do
zásuvky. Klíč bere k sobě)</span>: Tak. Já nechci, aby měl Toni na očích samé
zbraně. <span class="mlpznakkurziva11b">(Rozhlíží se.)</span> Já to nechci. <span class="mlpznakkurziva11b">(Jde k oknu a zavírá okenice.)</span> A ven se taky
dívat nebude. <span class="mlpznakkurziva11b">(Rozsvítí vypinačem u dveří.)</span>
Není tu už nic? – <span class="mlpznakkurziva11b">(Jde k rozhlasové skřínce.)</span>
A ty, ty už taky přestaneš mluvit. Toni nemusí vědět, co se děje venku. <span class="mlpznakkurziva11b">(Váhá u rozhlasové skřínky.)</span> A já – já to
nepotřebuju vědět. Já už nechci nic slyšet. Mně už po ničem nic není. <span class="mlpznakkurziva11b">(Váhá.)</span> Nu vidíš, musíš mlčet. A chtěla bys
mluvit, viď? Zase bys chtěla plést Tonimu hlavu, že? Nene, ty už nám tu křičet
nebudeš. Hlásej si, co chceš, – ale tady ne. Tady ne. Tady jsem já. Už nebudeš
mému Tonimu nic namlouvat – Nu, co tomu říkáš? <span class="mlpznakkurziva11b">(Otočí
knoflíkem rádia.)</span> Tak co, ty –?</p>

<p class="mlpprimarec"><span class="mlpznaktucne11b">HLAS Z AMPLIÓNU</span> <span class="mlpznakkurziva11b">(ženský, vášnivý, naléhavý)</span>: Je to zločin. Byl
spáchán zločin proti všemu právu, jsou pošlapány všechny smlouvy, stalo se
nejbrutálnější násilí. Slyšte, slyšte, slyšte: bez opovědění války, bez důvodu,
beze slova jednání překročila cizí armáda hranice naší země. Bez jediného slova
výstrahy, bez důvodu, bez opovědění války počala cizí děla a letadla
bombardovat naše města. Nepřítel využil chvíle, kdy se náš národ sám smrtelně
oslabil nešťastnou občanskou válkou, a přepadl naše území pod záminkou, že
přichází obnovit pořádek. Kdo mu dal k tomu právo? Jaký má důvod k intervenci?
Není důvodu, není práva. Voláme z ampliónu celý svět: slyšte, stal se zločin,
stal se nevýslovný zločin! We call the world: hear, hear, it is an outrage, it
is an awful crime! Nous appelons toute l’humanité: voyez, quel crime! Wir rufen
die ganze Welt: es wurde ein schreckliches Verbrechen begangen! Náš národ, náš
nešťastný a vysílený národ je dobíjen jako zvíře!</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(zavírá knoflík rádia)</span>: Co na mne křičíš? Já tě
nechci slyšet! Zločin! Zločin! To nebyl zločin, když zastřelili mého Petra? A to
nebyl zločin, že musel padnout můj Kornel? Můj Kornel! Můj Petr! Mně budeš
mluvit o zločinech! Já, já je znám, já matka; na mně se jich spáchalo nejvíc.
Já vím, tys neznala mé hochy; kdybys je byla viděla, jak jich tu bývalo plno – Jen
si křič do světa; já jsem taky křičela, a myslíš, že mi někdo odpověděl? <span class="mlpznakkurziva11b">(Otočí knoflíkem.)</span></p>

<p class="mlpprimarec"><span class="mlpznaktucne11b">HLAS Z AMPLIÓNU</span>: – My
sami, my sami si musíme pomoci. Budeme se bránit do posledního dechu. Nastavíme
hradbu těl a srdcí. Naše pluky vržené proti nepříteli bojují se zoufalou statečností;
ale nemohou se udržet, nedostanou-li posil. Voláme všechny muže: musíte je
vystřídat. Slyšte, voláme všechny muže do posledního. Voláme vás, muži této
země: hlaste se, hlaste se, hlaste se do zbraně! Voláme vás, ženy této země:
nastoupíte do práce za své muže a syny, které pošlete k praporům –</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(otočí knoflíkem)</span>: Ne, ne. To máš marné. Já ti
nikoho nemohu poslat, já už nikoho nemám. Toni nemůže, Toni je ještě dítě.
Takový rozkaz není, aby musely děti na vojnu. To je nesmysl. Co ty máš co
posílat něčí muže a syny k praporům? Nejsou tvoji, tak nemluv! Máš ty nějakého
syna? To kdybys mně řekla! <span class="mlpznakkurziva11b">(Otočí knoflíkem.)</span></p>

<p class="mlpprimarec"><span class="mlpznaktucne11b">HLAS Z AMPLIÓNU</span>: – Už
ne lidský hlas, ale vlast sama vás volá. Já vlast volám všechny muže. Já matka
vlast prosím své syny: braňte mne, braňte mé děti –</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(zavírá knoflík rádia)</span>: Ne, ty nejsi matka! Já
jsem matka, já, já, rozumíš? Jaké ty máš právo na mé děti? Kdybys byla matka,
nemohla bys je posílat na vojnu! Ukryla bys je jako já, zamkla bys je jako já a
křičela bys: nedám, nedám! – Já už nemám koho dát, abys věděla. Nikdo tu není.
Jsem tu jen já, stará, bláznivá ženská. Já už jsem dala všechny syny. Nemám už,
nemám –</p>

<p class="mlpscenickepoznamky">(Ve dveřích stojí Toni.) </p>

<p class="mlpprimarec"><span class="mlpznaktucne11b">TONI</span>: Maminko –</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(obrátí se)</span>: Co tu chceš? <span class="mlpznakkurziva11b">(Vykřikne hrůzou.)</span> Toni, ty taky –? <span class="mlpznakkurziva11b">(Vrhne se k němu a ohmatává ho.)</span> Ne, chválabohu
jsi to ty, jsi to ty! Jsi živý, viď? Jak jsi mne poděsil! – Co tu hledáš, Toni?
Víš, že to nechci, abys… abys tady poslouchal… tu ženskou. Já si to nepřeju,
Toni!</p>

<p class="mlpprimarec"><span class="mlpznaktucne11b">TONI</span>: Mami, když má
takový… krásný a strašný hlas! Víš, já si ji dovedu tak živě představit: je
vysoká a bledá… a má tak veliké oči –</p>

<p class="mlpprimarec"><span class="mlpznaktucne11b">MATKA</span>: Nestarej se o ni.</p>

<p class="mlpprimarec"><span class="mlpznaktucne11b">TONI</span>: Když mne volá!</p>

<p class="mlpprimarec"><span class="mlpznaktucne11b">MATKA</span>: To se tebe
netýká, Toni. Nech ji, ať si říká, co chce. A sem už nechoď, můj chlapečku. Já
ten pokoj zamknu.</p>

<p class="mlpprimarec"><span class="mlpznaktucne11b">TONI</span>: Proč?</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(usedá)</span>: Nu tak, zamknu. Víš, dám sem zásoby
jídla pro nás. Když teď bude vojna, musím mít co ti dát jíst, můj maličký. Ten
pokoj už stejně k ničemu není – Chvála bohu, že jsem pamatovala na zásoby! My
dva, víš, my budeme bydlet dole, ve sklepě. Aby nás nikdo neviděl. Bude to jako
vymřelý dům.</p>

<p class="mlpprimarec"><span class="mlpznaktucne11b">TONI</span>: Ale mami –</p>

<p class="mlpprimarec"><span class="mlpznaktucne11b">MATKA</span>: Počkej, Toni.
Neboj se, já tě dobře schovám, nikdo nebude vědět, že jsi doma. Nesmíš ven, ale
to vydržíš – všecko vydržíme, dokud se to venku nepřežene. Ani nebudeš vědět,
že je válka. To pro tebe není, viď? Ty jsi na to příliš mladý. Zalezeme do
sklepa jako myši, a ty, ty si tam budeš číst knížky, viď, – a vzpomínat, jak
venku svítí slunce. Řekni, že nám tam nebude zle?</p>

<p class="mlpprimarec"><span class="mlpznaktucne11b">TONI</span>: Maminko, prosím
tě – prosím tě, mami, pusť mě!</p>

<p class="mlpprimarec"><span class="mlpznaktucne11b">MATKA</span>: Ale dítě, co to
říkáš? S tím už přestaň, chlapče!</p>

<p class="mlpprimarec"><span class="mlpznaktucne11b">TONI</span>: Prosím tě,
maminko, pusť mě, pusť mě, abych se mohl hlásit jako dobrovolník! Mami, já tady
nemohu zůstat –</p>

<p class="mlpprimarec"><span class="mlpznaktucne11b">MATKA</span>: Neblázni, Toni!
Ty přece nemůžeš jít. Není ti ještě osmnáct let –</p>

<p class="mlpprimarec"><span class="mlpznaktucne11b">TONI</span>: To je jedno,
maminko! Uvidíš, všichni půjdou, celá naše třída se bude hlásit, mami, prosím
tě, maminko, ty mě musíš pustit!</p>

<p class="mlpprimarec"><span class="mlpznaktucne11b">MATKA</span>: To je nesmysl,
ty dětino. Co by tam s tebou dělali?</p>

<p class="mlpprimarec"><span class="mlpznaktucne11b">TONI</span>: To si nemysli,
mami, já budu stejně dobrý voják jako každý z naší třídy! Já už jsem dal své
slovo…</p>

<p class="mlpprimarec"><span class="mlpznaktucne11b">MATKA</span>: Komu?</p>

<p class="mlpprimarec"><span class="mlpznaktucne11b">TONI</span>: Kamarádům ve
škole, maminko.</p>

<p class="mlpprimarec"><span class="mlpznaktucne11b">MATKA</span>: Myslím, Toni, že
to je spíš věc tvé matky než tvých kamarádů.</p>

<p class="mlpprimarec"><span class="mlpznaktucne11b">TONI</span>: Odpusť, mami, ale
když půjdou všichni –</p>

<p class="mlpprimarec"><span class="mlpznaktucne11b">MATKA</span>: – tak nemusíš
jít ty, můj maličký. Ty zůstaneš doma.</p>

<p class="mlpprimarec"><span class="mlpznaktucne11b">TONI</span>: Proč bych zrovna já
neměl jít?</p>

<p class="mlpprimarec"><span class="mlpznaktucne11b">MATKA</span>: Protože ty na to
nemáš povahu, Toni. Protože jsi na vojenskou službu slabý. A protože já to
nechci, synáčku. Stačí?</p>

<p class="mlpprimarec"><span class="mlpznaktucne11b">TONI</span>: Nezlob se,
maminko, ale – podívej se, vždyť jde opravdu o všecko… o vlast a… o národ…</p>

<p class="mlpprimarec"><span class="mlpznaktucne11b">MATKA</span>: A ty ten národ
zachráníš, ne? Bez tebe to nepůjde, viď? Myslím, chlapečku, že ty to
nevytrhneš.</p>

<p class="mlpprimarec"><span class="mlpznaktucne11b">TONI</span>: Kdyby takhle
mluvila každá matka –</p>

<p class="mlpprimarec"><span class="mlpznaktucne11b">MATKA</span>: Já bych se jí
nedivila, můj milý. Myslíš, že se s tím může smířit, aby jí někdo bral děti
jedno po druhém? To by ani nebyla matka, holenku, kdyby si to nechala líbit!</p>

<p class="mlpprimarec"><span class="mlpznaktucne11b">TONI</span>: Ale když je
taková hrozná válka, mami –</p>

<p class="mlpprimarec"><span class="mlpznaktucne11b">MATKA</span>: Já jsem ji
nezavinila, Toni. Žádná máma ji nezavinila. My matky, synáčku, jsme nikdy
žádnou válku nevedly; my jsme na ni jen doplácely svými dětmi. Ale já už nebudu
tak hloupá, abych dala to poslední, co mám. Ať si to kdo chce vyřídí beze mne.
Já už nic nedám. Tebe nedám, Toni.</p>

<p class="mlpprimarec"><span class="mlpznaktucne11b">TONI</span>: Nesmíš se zlobit,
mami, ale – já musím. Víš, to je… prostě nařízení. Všichni muži se musejí
hlásit.</p>

<p class="mlpprimarec"><span class="mlpznaktucne11b">MATKA</span>: <span class="calibre3">Ty nejsi muž, Toni. Ty jsi mé dítě. Stačí, abych
zavřela oči, a víš, co vidím? Vidím malé, žvatlavé dítě, jak sedí na zemi a strká
si do pusy hračku. To nesmíš, Toni, to nesmíš! Dej tu hračku z pusy!</span></p>

<p class="mlpprimarec"><span class="mlpznaktucne11b">TONI</span>: Já už nejsem
dítě, maminko!</p>

<p class="mlpprimarec"><span class="mlpznaktucne11b">MATKA</span>: Ne? Tak pojď sem
a ukaž se mi! Ty bys tedy chtěl jít na vojnu? Já jsem opravdu měla… velkého
syna, Toni, ale ten sliboval… něco jiného než <span class="mlpznaktucne11b">tohle</span>,
pamatuješ se? Já jsem měla syna, kterého jsem učila… nenávidět válku, že? Který
říkal, mami, až <span class="mlpznaktucne11b">my</span> budeme velcí, tak už
nikdy nebude válka; my ji nechceme, my už nebudeme zabíjet, my už se nedáme
honit na jatky; mami, jak může někdo vzít do ruky zbraň proti člověku, – pravda,
Toni?</p>

<p class="mlpprimarec"><span class="mlpznaktucne11b">TONI</span>: Ano, ale – tohle
je něco docela jiného, mami. To je jen obrana, víš?</p>

<p class="mlpprimarec"><span class="mlpznaktucne11b">MATKA</span>: Copak ty bys
mohl jít někoho zabíjet?</p>

<p class="mlpprimarec"><span class="mlpznaktucne11b">TONI</span>: Ano, maminko.
Totiž já myslím… když člověk musí –</p>

<p class="mlpprimarec"><span class="mlpznaktucne11b">MATKA</span>: A šel bys – rád?</p>

<p class="mlpprimarec"><span class="mlpznaktucne11b">TONI</span>: … Děsně rád,
maminko.</p>

<p class="mlpprimarec"><span class="mlpznaktucne11b">MATKA</span>: – – Tak vidíš,
Toni. Tak vidíš. Už i ty jsi se mi vysmekl z rukou, můj hošo. Já už ani tobě
nebudu rozumět. Jak ses mi změnil, můj maličký!</p>

<p class="mlpprimarec"><span class="mlpznaktucne11b">TONI</span>: Mami, ty pláčeš?
Ty… ty mne tedy pustíš?</p>

<p class="mlpprimarec"><span class="mlpznaktucne11b">MATKA</span>: Ne, Toni. Já
jsem stará… a tvrdohlavá ženská. Já nedám svého syna… na něco, co jsem
proklela. Mně už ty vaše války přišly příliš draho, synáčku. Ty nepůjdeš. Já tě
nepustím.</p>

<p class="mlpprimarec"><span class="mlpznaktucne11b">TONI</span>: Mami, to mně
přece nemůžeš udělat! Uvidíš, já… já ti uteču! Uteču! Uteču!</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(vstane)</span>: Tak počkej! Podívej se na mne, Toni!
Podívej se na mne!</p>

<p class="mlpprimarec"><span class="mlpznaktucne11b">TONI</span>: Maminko, když tě
tak prosím –</p>

<p class="mlpprimarec"><span class="mlpznaktucne11b">MATKA</span>: Ty bys mne tu
nechal, můj jediný? Na to ty nemyslíš, co by bylo se mnou? Jak bych já mohla
být živa, kdybys ty mi odešel! To mně přece nemůžeš udělat, Toni. Já už mám
jenom tebe.</p>

<p class="mlpprimarec"><span class="mlpznaktucne11b">TONI</span>: Vždyť se mi nic
nestane, mami, neboj se! Na mou čest, já to cítím, já to vím – Já si vůbec
nedovedu představit, že by se mi něco stalo.</p>

<p class="mlpprimarec"><span class="mlpznaktucne11b">MATKA</span>: Ne, ty si to
nemůžeš představit, ale já ano, Toni. Já ano. Všichni, všichni jste šli jako na
procházku, a jen se neboj, mami, za chvíli nás tu zase máš – Já vás znám,
chlapče. Mně nic nenamluvíš.</p>

<p class="mlpprimarec"><span class="mlpznaktucne11b">TONI</span>: Ne, mami, tobě
nechci nic namlouvat. Já vím, že… že tam třeba mohu padnout. Víš, já si to
dovedu tak přesně představit – Od té chvíle, co jsem se rozhodl… jít, jsem už
tolikrát padl… víš, já to jen tak prožiju, ale tak ti živě – Nebo tam vidím
ležet kluky z naší třídy – jako že všichni padli, víš? Taková ti hromada jich
leží, a mají ještě inkoust na prstech – A vidíš, je mi to docela jedno. Žádný
strach z toho nemám. Rozumíš, to jako znamená, že musím. Já si vůbec nedovedu
představit, že bych nešel… My jsme si řekli, že to je prostě povinnost… nás
všech.</p>

<p class="mlpprimarec"><span class="mlpznaktucne11b">MATKA</span>: Tak víš, Toni,
co je <span class="mlpznaktucne11b">tvá </span>povinnost? Abys zůstal u mne. Jsi
mi to dlužen… za tatínka… a za své bratry. Někoho mi tu musíte nechat. Já mám
snad… taky nějaké právo, děti!</p>

<p class="mlpprimarec"><span class="mlpznaktucne11b">TONI</span>: Já vím, maminko,
ale tady je větší povinnost –</p>

<p class="mlpprimarec"><span class="mlpznaktucne11b">MATKA</span>: Větší, větší – Já
vím, hochu, že pro tebe už nic nejsem. Nakonec jsem pro vás všechny byla… něco
vedlejšího. Já už jsem poznala ty vaše veliké mužské povinnosti, – ale abych je
brala <span class="mlpznaktucne11b">tak</span> vážně jako vy, to nemůže nikdo
žádat, Toni. Na to jsem příliš stará. Tisíce, tisíce let stará, mé dítě.</p>

<p class="mlpprimarec"><span class="mlpznaktucne11b">TONI</span>: Mami, nepustíš-li
mě, tak – tak –</p>

<p class="mlpprimarec"><span class="mlpznaktucne11b">MATKA</span>: Tak co?
Přestaneš mě mít rád, že? Budeš mě nenávidět, viď? Budeš opovrhovat mnou i sebou,
budeš sebou trhat jako na řetěze – Já to vím, Toni. Měj si mě nerad, můj
maličký, ale budu tě mít! A až bude po té válce, řekneš sám: Měla jsi pravdu,
mami, i na život je třeba mužů.<span class="mlpznakkurziva11b"> (Položí mu ruku
na rameno.)</span> Tak co, Toni?</p>

<p class="mlpprimarec"><span class="mlpznaktucne11b">TONI</span> <span class="mlpznakkurziva11b">(vymkne se jí)</span>: Prosím tě, mami, nech mne –</p>

<p class="mlpprimarec"><span class="mlpznaktucne11b">MATKA</span>: Tak dobře. Měj
si mě nerad, synáčku. Já už jsem dost tvrdá… i na to. Nakonec i láska je tvrdá
a zlá, můj milý. Připadám si jako vlčice. Nic na světě není tak zběsilého jako
mateřství. – Když tedy chceš, jdi si, Toni, jdi si, ale zabiješ mne. Nu tak, co
nejdeš?</p>

<p class="mlpprimarec"><span class="mlpznaktucne11b">TONI</span>: Prosím tě,
maminko, nezlob se na mne; víš, já ti to neumím tak říci, ale nech mluvit <span class="mlpznaktucne11b">ji</span>… vlast, a uvidíš… uvidíš sama, že musím jít
jako všichni…</p>

<p class="mlpprimarec"><span class="mlpznaktucne11b">MATKA</span>: Nic neuvidím,
Toni. Copak nevíš, že jsem slepá pláčem? Co já mám vidět, já, stará máma! Já
jsem vždycky viděla jenom vás, děti, vás, malé, košilaté děti – Snad jsem si na
to ani nezvykla, že jste tak vyrostli! Ukaž se mi, dítě, pojď sem! Jak už jsi
veliký! Viď, Toni, že už se musíš zachovat… jako dospělý muž?</p>

<p class="mlpprimarec"><span class="mlpznaktucne11b">TONI</span>: Ano, maminko.
Musím.</p>

<p class="mlpprimarec"><span class="mlpznaktucne11b">MATKA</span>: Tak vidíš. Pak
tu nesmíš nechat starou, bláznivou, pětibolestnou mámu, aby se utrápila. Ty
nevíš, co bych udělala; šla bych na ulice a křičela, že proklínám tuhle válku,
že proklínám ty, kdo vás do ní posílají –</p>

<p class="mlpprimarec"><span class="mlpznaktucne11b">TONI</span>: Mami!</p>

<p class="mlpprimarec"><span class="mlpznaktucne11b">MATKA</span>: To mi nesmíš
udělat, Toni. Musíš být mamince oporou… a ochranou. Já už mám jen tebe. Já vím,
že je to pro tebe oběť…, ale jako muž, Toni, musíš i takovou oběť unést…</p>

<p class="mlpprimarec"><span class="mlpznaktucne11b">TONI</span> <span class="mlpznakkurziva11b">(kouše se do rtů, aby přemohl pláč)</span>: Mami, já…
To víš, když mne potřebuješ… já tedy… já opravdu nevím…</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(políbí ho na čelo)</span>: Tak vidíš. Já jsem věděla,
co od tebe mohu čekat. Jsi rozumný… a statečný hoch. Tatínek by měl z tebe
radost. Pojď, Toni, musíme se připravit… na tu válku. <span class="mlpznakkurziva11b">(Opírá se mu o rameno a vede ho ven. U dveří zhasí
vypinačem. Tma.)</span></p>

<p class="mlpscenickepoznamky">(Je slyšet, jak zvenčí zamyká pokoj a vytahuje
klíč.)</p>

<p class="mlpprimarec"><span class="mlpznaktucne11b">HLAS ONDRŮV</span> <span class="mlpznakkurziva11b">(potmě)</span>: Chudák mamina!</p>

<p class="mlpprimarec"><span class="mlpznaktucne11b">HLAS OTCŮV</span>: Chudák
Toni!</p>

<p class="mlpprimarec"><span class="mlpznaktucne11b">HLAS KORNELŮV</span>: Musí to
být hrozné pro toho hocha.</p>

<p class="mlpscenickepoznamky">(Pauza. Zvenčí je slyšet bubny a pochod vojáků.)</p>

<p class="mlpprimarec"><span class="mlpznaktucne11b">HLAS PETRŮV</span>: Slyšíte?
Vojáci.</p>

<p class="mlpprimarec"><span class="mlpznaktucne11b">HLAS JIŘÍHO</span>: Jdou na
frontu.</p>

<p class="mlpprimarec"><span class="mlpznaktucne11b">HLAS OTCŮV</span>: Dobře jdou.
Ráz dva! Ráz dva!</p>

<p class="mlpprimarec"><span class="mlpznaktucne11b">HLAS KORNELŮV</span>: Hned by
šel člověk s sebou.</p>

<p class="mlpscenickepoznamky">(Pauza. Bubínky zvenčí doznívají.)</p>

<p class="mlpprimarec"><span class="mlpznaktucne11b">HLAS OTCŮV</span>: Jiří, snad
bys mohl chytit nějaké zprávy z rozhlasu… Měli bychom vědět, co se děje.</p>

<p class="mlpprimarec"><span class="mlpznaktucne11b">HLAS JIŘÍHO</span>: Ano, tati.
<span class="mlpznakkurziva11b">(Cvakne knoflík radioaparátu.)</span></p>

<p class="mlpprimarec"><span class="mlpznaktucne11b">MUŽSKÝ HLAS Z AMPLIÓNU</span> <span class="mlpznakkurziva11b">(tlumený)</span>: … naše východní armáda ustupuje dál
za těžkých bojů; na pravém křídle se zastavila, opřena o horský hřeben, a klade
nepříteli houževnatý odpor.</p>

<p class="mlpprimarec"><span class="mlpznaktucne11b">HLAS OTCŮV</span>: Jen aby nás
neobešli!</p>

<p class="mlpprimarec"><span class="mlpznaktucne11b">MUŽSKÝ HLAS Z AMPLIÓNU</span>:
Při leteckých bojích bylo sestřeleno sedmnáct nepřátelských letadel. Devět z našich
letců se nevrátilo.</p>

<p class="mlpprimarec"><span class="mlpznaktucne11b">HLAS JIŘÍHO</span>: Devět k sedmnácti,
to není zlé.</p>

<p class="mlpprimarec"><span class="mlpznaktucne11b">MUŽSKÝ HLAS Z AMPLIÓNU</span>:
Bombardování našich otevřených měst pokračuje. Počet zabitých civilních osob se
odhaduje na osm tisíc. O osudu města Villamedie, napadené nepřátelským
letectvem, nemáme dosud bližších zpráv –</p>

<p class="mlpprimarec"><span class="mlpznaktucne11b">HLAS OTCŮV</span>: Zavři to,
Jiří. Někdo jde. <span class="mlpznakkurziva11b">(Cvaknutí knoflíku.)</span></p>

<p class="mlpscenickepoznamky">(Ticho.)</p>

<p class="mlpscenickepoznamky">(Rachotí klíč, a do temného pokoje vejde Matka.)</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(zamkne za sebou dveře, jde několik kroků dál a zůstane
nehnutě stát)</span>: Já vím, že jste tady. Slézáte se sem jako švábi k pivu. –
Co na mně chcete?</p>

<p class="mlpprimarec"><span class="mlpznaktucne11b">HLAS OTCŮV</span>: My jsme jen
tak přišli za tebou, dušinko.</p>

<p class="mlpprimarec"><span class="mlpznaktucne11b">MATKA</span>: Za mnou ne,
Richarde. <span class="mlpznakkurziva11b">(Rozsvítí lampu na psacím stole a rozhlíží
se.)</span></p>

<p class="mlpscenickepoznamky">(V pokoji porůznu stojí nebo sedí Starý pán, Otec,
Ondra, Jiří, Kornel a Petr.)</p>

<p class="mlpprimarec"><span class="mlpznaktucne11b">KORNEL</span>: Dobrý večer,
mami.</p>

<p class="mlpprimarec"><span class="mlpznaktucne11b">MATKA</span>: Tak vida,
všichni jste tady!</p>

<p class="mlpprimarec"><span class="mlpznaktucne11b">OTEC</span>: Miláčku, ty sis
ani nevšimla – Taky dědeček nám přišel.</p>

<p class="mlpprimarec"><span class="mlpznaktucne11b">STARÝ PÁN</span> <span class="mlpznakkurziva11b">(sedí na křesle v staromódních černých šatech, s řády
na prsou)</span>: Dobrý večer, holčičko.</p>

<p class="mlpprimarec"><span class="mlpznaktucne11b">MATKA</span>: <span class="calibre3">Dědeček je tu taky? Tatínku, tebe jsem už tak
dlouho neviděla!</span></p>

<p class="mlpprimarec"><span class="mlpznaktucne11b">STARÝ PÁN</span>: Nu vidíš,
děvenko. Ani jsem se moc nezměnil, viď?</p>

<p class="mlpprimarec"><span class="mlpznaktucne11b">MATKA</span>: Nezměnil. A proč,
prosím tě – <span class="mlpznakkurziva11b">(Dívá se z jednoho na druhého.) </span>Proč
jste se tu tak sešli? To má být rodinná rada?</p>

<p class="mlpprimarec"><span class="mlpznaktucne11b">ONDRA</span>: Ale ne, maminko.
My jsme jen chtěli být při tobě, když jsou tak těžké dny.</p>

<p class="mlpprimarec"><span class="mlpznaktucne11b">MATKA</span>: Nelžeš, Ondro?
Já nevím, že byste někdy byli tak moc při mně. – O čem jste tady mluvili?</p>

<p class="mlpprimarec"><span class="mlpznaktucne11b">JIŘÍ</span>: O ničem, mami.
Jenom jsme poslouchali zprávy.</p>

<p class="mlpprimarec"><span class="mlpznaktucne11b">MATKA</span>: Koukejme! Člověk
by ani nevěřil, že vás to ještě může tak tuze zajímat.</p>

<p class="mlpprimarec"><span class="mlpznaktucne11b">PETR</span>: Nás mrtvé?
Hrozně, maminko. Víc, než si dovedeš představit.</p>

<p class="mlpprimarec"><span class="mlpznaktucne11b">MATKA</span>: Jenomže už se do
toho chválabohu nemůžete míchat.</p>

<p class="mlpprimarec"><span class="mlpznaktucne11b">OTEC</span>: Nemysli si,
dušinko. Víc, než víš. Víc, než vy živí víte. Když je vojna, my mrtví vstáváme –</p>

<p class="mlpprimarec"><span class="mlpznaktucne11b">KORNEL</span>: My totiž nejsme
tak moc mrtví, jak ty si myslíš, maminko.</p>

<p class="mlpprimarec"><span class="mlpznaktucne11b">PETR</span>: Víš, to, co se
děje, je ještě pořád náš osud. A naše dílo.</p>

<p class="mlpprimarec"><span class="mlpznaktucne11b">MATKA</span>: Vaše dílo, já
vím. Je-li <span class="mlpznaktucne11b">tohle</span> vaše dílo, tak se tím
nemusíte zrovna chlubit.</p>

<p class="mlpprimarec"><span class="mlpznaktucne11b">OTEC</span>: Ale miláčku,
vždyť ta válka ještě není u konce! Ještě se může krásně vyhrát. Jen dosadit
nové síly – Já mám starost s tím levým křídlem. Staroušku, kam jsi dala mé
štábní mapy?</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(odemyká psací stůl)</span>: Tady jsou. Prosím tě, co s
tím chceš?</p>

<p class="mlpprimarec"><span class="mlpznaktucne11b">OTEC</span>: Jenom se na něco
podívat. Děkuju. <span class="mlpznakkurziva11b">(Rozkládá si mapy po stole.)</span></p>

<p class="mlpprimarec"><span class="mlpznaktucne11b">KORNEL</span>: – – Nejhorší je,
tati, že máme rozbité kádry. A málo důstojníků. V té občanské válce jich bylo
pobito, to ti byla hrůza. – Teď teprve člověk vidí, jaká to byla paseka!</p>

<p class="mlpprimarec"><span class="mlpznaktucne11b">PETR</span>: Tu paseku jste
ovšem zavinili vy, Kornele.</p>

<p class="mlpprimarec"><span class="mlpznaktucne11b">KORNEL</span>: My ne, Petře.
Vy ji máte na svědomí. Vy s vaší anarchií, s vaší luzou, s vaším sebevražedným
pacifismem –</p>

<p class="mlpprimarec"><span class="mlpznaktucne11b">PETR</span>: A vy s vašimi
kanóny, člověče. Ty byly horší.</p>

<p class="mlpprimarec"><span class="mlpznaktucne11b">KORNEL</span>: Nevěř tomu.
Snad jsme se měli klidně dívat, jak rozvracíte národ, ne? Pěkně děkuju, to by
to dopadlo! Zaplať pánbůh, že jsme před vaším rozkladem zachránili aspoň jádro
naší armády!</p>

<p class="mlpprimarec"><span class="mlpznaktucne11b">PETR</span>: A my jsme
chválabohu aspoň naučili bojovat lid. Ještě budete rádi, že si zvykl umírat!</p>

<p class="mlpprimarec"><span class="mlpznaktucne11b">KORNEL</span>: Ale poslouchat
ne.</p>

<p class="mlpprimarec"><span class="mlpznaktucne11b">PETR</span>: Ne, vás už asi
poslouchat nebude. Uvidíš po válce!</p>

<p class="mlpprimarec"><span class="mlpznaktucne11b">KORNEL</span>: To víš, po
válce bude někdo mít pokdy na vaše nesmyslné utopie!</p>

<p class="mlpprimarec"><span class="mlpznaktucne11b">PETR</span>: Bude! Zrovna
bude! Holenku, jak jednou ozbrojíš lid – To se teprve ukáže, k čemu bude tahle
válka dobrá!</p>

<p class="mlpprimarec"><span class="mlpznaktucne11b">KORNEL</span>: Petře, vyjde-li
někdo z téhle války vítězně, bude to jenom národ. Silný, ukázněný, sebevědomý
národ. Za to té válce žehnám. Za to, že udělá konec všemu tomu hloupému žvanění
o novém a lepším řádu světa –</p>

<p class="mlpprimarec"><span class="mlpznaktucne11b">MATKA</span>: Děti, děti, vy
jste se ještě nepřestali hádat? Že se nestydíte, vy dvojčata: oba jste na to
padli, a ještě toho nemáte dost? Co si o vás pomyslí dědeček?</p>

<p class="mlpprimarec"><span class="mlpznaktucne11b">STARÝ PÁN</span>: Já tomu
nerozumím, děvenko; to víš, mladá krev!</p>

<p class="mlpprimarec"><span class="mlpznaktucne11b">PETR</span>: Odpusť, mami; ale
dokud trvají myšlenky – pokud není rozhodnuto, oč jsme bojovali – To nedá
člověku ani po smrti.</p>

<p class="mlpprimarec"><span class="mlpznaktucne11b">ONDRA</span>: My všichni,
maminko, vedeme dál svůj boj. Za pravdu, za národ, za lidstvo – jak kdo. Ještě
chceme, aby naše věc zvítězila. A ještě můžeme všechno prohrát – i po smrti.</p>

<p class="mlpprimarec"><span class="mlpznaktucne11b">OTEC</span> <span class="mlpznakkurziva11b">(skloněný nad štábní mapou)</span>: Tahle linie by se
dala hájit. Hoši, to by byl klasický manévr: pevně zakotvený střed, a průlom na
křídle – A pak je, ty pacholky, poženeme od moře!</p>

<p class="mlpprimarec"><span class="mlpznaktucne11b">KORNEL</span>: Já nevím, tati;
na průlom bychom museli dosadit hrozné síly.</p>

<p class="mlpprimarec"><span class="mlpznaktucne11b">OTEC</span>: Museli, mládenče,
museli. Však do toho půjdeme všichni, ne?</p>

<p class="mlpprimarec"><span class="mlpznaktucne11b">MATKA</span>: Kdo všichni,
Richarde?</p>

<p class="mlpprimarec"><span class="mlpznaktucne11b">OTEC</span>: Nu všichni,
dušinko. My taky. My taky.</p>

<p class="mlpprimarec"><span class="mlpznaktucne11b">MATKA</span>: Vy tam budete
něco platni!</p>

<p class="mlpprimarec"><span class="mlpznaktucne11b">ONDRA</span>: <span class="calibre3">Víc, než si myslíš, maminko. Národ musí mít s sebou
své mrtvé.</span></p>

<p class="mlpprimarec"><span class="mlpznaktucne11b">MATKA</span>: Proto si jich
musel tolik nadělat, ne?</p>

<p class="mlpprimarec"><span class="mlpznaktucne11b">PETR</span>: Víš, mami,
tentokrát jde i o nás; kdyby se ta válka prohrála –</p>

<p class="mlpprimarec"><span class="mlpznaktucne11b">KORNEL</span>: – pak jsme
umřeli nadarmo, my všichni; pak by nezbylo nic… ani po nás mrtvých, maminko.</p>

<p class="mlpprimarec"><span class="mlpznaktucne11b">MATKA</span>: Richarde, děti,
vy… vy chcete opravdu jít –?</p>

<p class="mlpprimarec"><span class="mlpznaktucne11b">JIŘÍ</span>: Musíme, maminko,
to je služba. Vždyť víš, že nás volají. Tatínek půjde se svým starým plukem –</p>

<p class="mlpprimarec"><span class="mlpznaktucne11b">PETR</span>: Já bych šel s dobrovolníky.</p>

<p class="mlpprimarec"><span class="mlpznaktucne11b">JIŘÍ</span>: A já – nu, já asi
zůstanu při svém letectví.</p>

<p class="mlpprimarec"><span class="mlpznaktucne11b">OTEC</span>: Kdyby se tak
dostal Toni k mému pluku!</p>

<p class="mlpprimarec"><span class="mlpznaktucne11b">MATKA</span>: Richarde!</p>

<p class="mlpprimarec"><span class="mlpznaktucne11b">OTEC</span>: To býval výborný
pluk, dušinko. Slavný pluk. Vždycky míval nejvíc padlých.</p>

<p class="mlpprimarec"><span class="mlpznaktucne11b">MATKA</span>: Tak proto jste
sem přišli, že? To jsem si myslela! – Ale já vám Toniho nedám, slyšíte? Toni
nemůže jít! Toni nemůže!</p>

<p class="mlpprimarec"><span class="mlpznaktucne11b">OTEC</span>: To by byla veliká
škoda, matko. To by mně toho chlapce bylo hrozně líto.</p>

<p class="mlpprimarec"><span class="mlpznaktucne11b">ONDRA</span>: Musíš to chápat,
maminko. Toniho by děsně pokořovalo, kdyby musel zůstat doma. Toni je tak
citlivý – Pro něho je to věc svědomí.</p>

<p class="mlpprimarec"><span class="mlpznaktucne11b">JIŘÍ</span>: Je přece… synem
majora. Jeho tatínek padl na bojišti… jako hrdina. Jak by to, prosím tě,
vypadalo, kdyby se náš kluk nehlásil! To je otázka cti, víš?</p>

<p class="mlpprimarec"><span class="mlpznaktucne11b">KORNEL</span>: Je to boj za
vlast, maminko. To se musí. To je jeho povinnost.</p>

<p class="mlpprimarec"><span class="mlpznaktucne11b">PETR</span>: Mami, já tě taky
prosím. To víš, já jsem byl a… jsem pořád proti válkám; ale takovému násilí se
musíme bránit, maminko. To je věc přesvědčení.</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(rozhlíží se jako štvaná)</span>: Vy byste chtěli, aby
taky padl, že? Přišli jste si pro něho, ne? Tak vy jste všichni proti mně!
Všichni jste proti mně!</p>

<p class="mlpprimarec"><span class="mlpznaktucne11b">OTEC</span>: Ale dušinko, to
není proti tobě!</p>

<p class="mlpprimarec"><span class="mlpznaktucne11b">MATKA</span>: Je! Vida, co
jste toho na mne vytáhli! Čest! svědomí! přesvědčení! povinnost! A to má být
všecko? Víc už nevíte?</p>

<p class="mlpprimarec"><span class="mlpznaktucne11b">ONDRA</span>: Co tím myslíš,
mami?</p>

<p class="mlpprimarec"><span class="mlpznaktucne11b">MATKA</span>: Vy jste mi
zapomněli říci: Tomu ty nerozumíš, maminko. To je mužská záležitost.</p>

<p class="mlpprimarec"><span class="mlpznaktucne11b">OTEC</span>: Máš pravdu,
Dolores; je to mužská záležitost.</p>

<p class="mlpprimarec"><span class="mlpznaktucne11b">MATKA</span>: Tak vidíte. A já
jsem z ní udělala… svou ženskou záležitost. Svou mateřskou záležitost. My si
asi… nebudeme rozumět, Richarde. A vy děti,… s vámi se taky už nedomluvím.
Myslím, že bychom o tom… nemuseli dál mluvit.</p>

<p class="mlpprimarec"><span class="mlpznaktucne11b">JIŘÍ</span>: Ale maminko –</p>

<p class="mlpprimarec"><span class="mlpznaktucne11b">MATKA</span>: Nechte mne! A jděte
mi odtud! Já… já už vás nechci vidět. <span class="mlpznakkurziva11b">(Odvrátí
se.)</span></p>

<p class="mlpscenickepoznamky">(Pauza. Mrtví se na sebe bezradně dívají.)</p>

<p class="mlpprimarec"><span class="mlpznaktucne11b">ONDRA</span>: Nám maminka
nevěří –</p>

<p class="mlpprimarec"><span class="mlpznaktucne11b">MATKA</span>: Já mám proč, Ondro.</p>

<p class="mlpprimarec"><span class="mlpznaktucne11b">ONDRA</span>: My jsme pro
Toniho… špatný příklad, viď? Ale kdyby ti to řekl dědeček –</p>

<p class="mlpprimarec"><span class="mlpznaktucne11b">STARÝ PÁN</span>: Co, já?</p>

<p class="mlpscenickepoznamky">(Všichni se obracejí k Starému pánovi.)</p>

<p class="mlpprimarec"><span class="mlpznaktucne11b">STARÝ PÁN</span>: Bože to je
tak těžká věc, děti. Já přece nejsem žádný voják nebo hrdina – Já ani žádnou
válku nepamatuju.</p>

<p class="mlpprimarec"><span class="mlpznaktucne11b">MATKA</span>: Tatínku, poslal
bys posledního syna do války?</p>

<p class="mlpprimarec"><span class="mlpznaktucne11b">STARÝ PÁN</span>: Holčičko, my
jsme byli takový starý svět – Vy jste jiní. Vy už jste si na války a takové
věci zvykli. Jeden mrtvý, tisíc, sto tisíc mrtvých, co to pro vás je? Ale my,
kdepak! Válka, to pro nás bylo – jako báje, víš? Jako něco, co snad u nás ani
nemůže doopravdy být.</p>

<p class="mlpprimarec"><span class="mlpznaktucne11b">MATKA</span>: Ale kdyby byla,
tatínku, kdyby byla –?</p>

<p class="mlpprimarec"><span class="mlpznaktucne11b">STARÝ PÁN</span>: Ale počkej,
my jsme nevyřizovali věci tak hr hr. Víš, my jsme o válkách spíš jenom četli; a
učili jsme se, že je čestné zemřít pro vlast. My staří jsme tomu věřili,
holčičko; pravda, ono se tehdy nepadalo tolik jako teď – bylo to vzácnější,
víš? Nu, já už asi jiný nebudu. Zemřít za vlast – já bych tam šel, děvenko.
Řeknu ti, šel bych.</p>

<p class="mlpprimarec"><span class="mlpznaktucne11b">MATKA</span>: Já ti to věřím,
tatínku. Ale poslal bys do války své děti?</p>

<p class="mlpprimarec"><span class="mlpznaktucne11b">STARÝ PÁN</span>: Počkej, to
je jiná otázka, to mi sem nepleť. Já jenom říkám, kdybych byl jako Toni, že
bych šel. Já jsem starý člověk, děti, a – nu, moc hrdinství jsem v životě
nenadělal. A taky jsem to někam dotáhl, ne? Myslel jsem si, krásná kariéra:
takový vysoký úřad a řády a tituly – Počkej, co jsem to chtěl říci?</p>

<p class="mlpprimarec"><span class="mlpznaktucne11b">MATKA</span>: Tatínku, poslal
bys své děti na smrt?</p>

<p class="mlpprimarec"><span class="mlpznaktucne11b">STARÝ PÁN</span>: Aha, už vím.
Koukej, já jsem svá léta dožil do poslední tečky; naplnil jsem všechno… a nechal
jsem po sobě dobrou památku. Byl to šťastný život. A přece si někdy myslím, – to
bylo všecko? – Nu vidíš, holčičko, tak je to.</p>

<p class="mlpprimarec"><span class="mlpznaktucne11b">MATKA</span>: Co tím chceš
říci? Co to má co dělat s Tonim?</p>

<p class="mlpprimarec"><span class="mlpznaktucne11b">STARÝ PÁN</span>: Nic,
dceruško, nic; já jen, abys věděla, co je život. Víš, když ty ses měla narodit,…
tak to tvou maminku mohlo stát život. Já jsem klečel u ní a… nu, hrozně jsem se
styděl, víš? Říkal jsem si… tak tady má žena dává všechno v sázku, aby se
narodilo dítě, – a co já? – Tak vidíš, v tom je cena života: že se za něj
platí… třeba i životem. To je taky… ženská záležitost, holčičko. A to máš tak
se vším, rozumíš? Kdyby se za vlast neplatilo životem… kdyby se za čest, za
pravdu, za svobodu neplatilo životem, neměly by tu ohromnou, tu strašnou cenu,
víš? Jen ho nech jít, toho svého synka. Je to tak… v pořádku.</p>

<p class="mlpprimarec"><span class="mlpznaktucne11b">MATKA</span>: Tatínku, nic víc
mi neřekneš?</p>

<p class="mlpprimarec"><span class="mlpznaktucne11b">STARÝ PÁN</span>: Já ani
nevím, dceruško. Já bych chtěl, víš, abych mohl být v té válce taky něco
platen. Kdybych mohl aspoň jednoho vnuka poslat… aspoň jednoho, abych nebyl tak
docela mrtev, tak docela k ničemu! To víš, takový starý, mrtvý člověk jako já
už nemůže mnoho dát –</p>

<p class="mlpprimarec"><span class="mlpznaktucne11b">MATKA</span>: Tatínku, tys
Toniho nikdy ani neviděl! Jak můžeš tak mluvit?</p>

<p class="mlpprimarec"><span class="mlpznaktucne11b">STARÝ PÁN</span>: Pravda,
neviděl, ale je to můj rod. Šel by tam za nás. Takový starý, dobrý rod –</p>

<p class="mlpprimarec"><span class="mlpznaktucne11b">MATKA</span>: Tatínku, Toni nepůjde!</p>

<p class="mlpprimarec"><span class="mlpznaktucne11b">STARÝ PÁN</span>: Jak myslíš,
holčičko. Je to škoda. Takový dobrý rod jsme byli –</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">OTEC</span>: Nu tak, podívej
se, dušinko. Pusť toho chlapce!</p>

<p class="mlpprimarec"><span class="mlpznaktucne11b">MATKA</span>: Richarde, vždyť
ty Toniho vůbec neznáš! Nikdys ho nedržel v náručí, nikdys ho nechoval na klíně
– Kdybys věděl, jak byl droboučký, když se narodil, kdybys viděl ty jeho
ručičky – Ty s ním nemůžeš tak cítit, ty bys nemohl tak mluvit, kdybys ho znal!
Toni nemůže jít. Toni je na vojnu slabý. Ty ho znáš, Ondro: tys byl doktor, a řekni
– řekni tady, jak byl Toni vždycky slaboučký! Sám jsi mu předpisoval léky,
pamatuješ se? Ondro, tys mu býval místo otce: tak řekni, tak přece řekni, že
Toni nemůže jít!</p>

<p class="mlpscenickepoznamky">(Ondra krčí mlčky rameny.)</p>

<p class="mlpprimarec"><span class="mlpznaktucne11b">MATKA</span>: Ty nechceš
mluvit? – Tak pověz ty, Jiří; tys byl nejhravější z dětí – Co jsi se Toniho
natrápil, že si neumí a nechce hrát! Vždycky jsi říkal, Toni k ničemu není,
Toni je holčička, Toni je strašpytel – Jen si vzpomeň, jak ses mu vysmíval!
Řekni, Jirko, řekni sám: copak by mohl tak bojácný hoch jít na vojnu? Můžeš si
to vůbec představit?</p>

<p class="mlpscenickepoznamky">(Jiří krčí mlčky rameny.)</p>

<p class="mlpprimarec"><span class="mlpznaktucne11b">MATKA</span>: Ty taky nechceš
mluvit, viď? Tak řekni ty, Kornele, řekni ty, Petře: vy přece víte, jak je
Toni… chorobně citlivý! Vždycky zbledl jako stěna, když vy dva jste se začali
rvát, a dal se do pláče – Pamatujete se, jak jednou viděl týrat koně? Dostal
skoro křeče… a ještě po týdnech křičel ze spaní… Prosím tě, Kornele, co by si
počal na vojně? Proboha Petře, řekni aspoň ty – Vy dva jste ho znali nejlíp!</p>

<p class="mlpprimarec"><span class="mlpznaktucne11b">KORNEL</span>: Těžká věc,
mami. Všichni budou muset jít.</p>

<p class="mlpprimarec"><span class="mlpznaktucne11b">MATKA</span>: – – Vy nemáte
Toniho rádi! Nikdo z vás!</p>

<p class="mlpprimarec"><span class="mlpznaktucne11b">OTEC</span>: Ale máme,
dušinko, máme ho opravdu rádi, jenže… chlapec se utrápí, když bude muset zůstat
doma. My už kvůli němu…</p>

<p class="mlpprimarec"><span class="mlpznaktucne11b">MATKA</span>: Tak ať se trápí!
Když je takový… když je to pro něho taková oběť, zůstat u matky… Ani ten Toni
mne už nemá rád!</p>

<p class="mlpprimarec"><span class="mlpznaktucne11b">ONDRA</span>: Má, maminko.
Nesmírně tě má rád. My všichni tě máme rádi, víš?</p>

<p class="mlpprimarec"><span class="mlpznaktucne11b">MATKA</span>: Neříkej, Ondro,
to mně neříkejte! Vy vůbec nevíte, co to je, mít rád! Vy jste vždycky měli
ještě něco jiného, ještě něco bůhvíjak většího, než je láska; ale já ne. Já nemám
nic většího, Richarde. Já si neumím nic většího představit. Kdybyste věděli, co
to je takové dítě – Richarde, kdybys viděl Toniho, když se narodil! Byl tak
bezmocný a sladký – Kdybys viděl ty jeho směšné vlásky – Jak si, lidi, můžete
myslet, že by Toni mohl jít na vojnu!</p>

<p class="mlpprimarec"><span class="mlpznaktucne11b">JIŘÍ</span>: Mami, Toni je už
veliký.</p>

<p class="mlpprimarec"><span class="mlpznaktucne11b">MATKA</span>: To se zdá vám,
ale mně ne. Tak vidíš, že ničemu nerozumíte! Toni je přece dítě, které se mi
narodilo plačící, dítě u mých prsou, dítě, které vedu za udumlanou ručičku –Kristepane,
lidi, vy jste se zbláznili! Copak mohu takové dítě někam pustit?</p>

<p class="mlpprimarec"><span class="mlpznaktucne11b">KORNEL</span>: Nás jsi taky…
musela pustit, maminko.</p>

<p class="mlpprimarec"><span class="mlpznaktucne11b">MATKA</span>: To není pravda!
Nepustila! Ale vy, vy jste vždycky měli nějaký <span class="mlpznaktucne11b">svůj</span>
svět, kam jsem já za vámi nemohla; měli jste svůj svět, kde jste si hráli na
velké… Copak si myslíte, že jste pro mne někdy byli velcí a dospělí? Vy?
Myslíte, že já jsem ve vás někdy viděla hrdiny? Ne, hoši; jen zabitá mláďata
jsem ve vás viděla, jen malé, hloupé děti, kterým se stalo neštěstí – I ty,
Richarde! Víš, co ty jsi pro mne byl? Muž, který spí po mém boku s otevřenými
ústy; slyším ho dýchat a celým svým tělem, celou svou radostí cítím, že je můj.
A najednou mi ho někde daleko zabijí! Copak nechápete, jak je to nesmyslné? Jak
já k tomu přijdu, co mně bylo po nějaké vaší hloupé, cizí Africe! A přece já,
já jsem za ni musela dát člověka, který byl můj –</p>

<p class="mlpprimarec"><span class="mlpznaktucne11b">OTEC</span>: To už je tak
dávno, miláčku!</p>

<p class="mlpprimarec"><span class="mlpznaktucne11b">MATKA</span>: Není, Richarde.
Pro mne ne. Pro mne to všechno je přítomnost. Nebo ty, Ondro: pro mne jsi pořád
ještě ten bručivý, zamračený chlapec, který dělá strašně rozumného na svá léta;
chodím s tebou po zahradě, ruku na tvém rameni, jako bych se o tebe opírala – Nebo
ty, Jirko: co jsem se ti naspravovala kalhot! Pořád jsi mi lezl po stromech – Pamatuješ
se, jak jsem ti každý večer natírala jódem tvé věčné odřeniny a škrábance? To
nebolí, mami, říkal jsi, to nic není… Nebo ty, Kornele –</p>

<p class="mlpprimarec"><span class="mlpznaktucne11b">KORNEL</span>: Co s tím,
maminko! To jsou maličkosti…</p>

<p class="mlpprimarec"><span class="mlpznaktucne11b">MATKA</span>: Co s tím? Vidíš,
tomu vy právě nerozumíte. Vidíte, každá ta maličkost mně i teď připadá
tisíckrát důležitější než všechny vaše výpravy a války. A víš proč? Protože já
máma jsem z vás měla jen ty maličkosti. Já jsem vám mohla sloužit jen v těch
maličkostech. To byl můj svět. Jak jste si vzali do hlavy něco velikého, už
jste se mi nějak vysmekli z rukou – Ani jste se mi nemohli do očí podívat, jako
byste měli špatné svědomí. Tomu ty nerozumíš, maminko! Teď máte zas takové
vyhýbavé oči, vy všichni. Já vím, vy máte zas něco za lubem, něco vašeho, něco
velikého –</p>

<p class="mlpprimarec"><span class="mlpznaktucne11b">ONDRA</span>: Nesmíš se
zlobit, maminko, ale tentokrát jde opravdu o něco tak vážného –</p>

<p class="mlpprimarec"><span class="mlpznaktucne11b">MATKA</span>: Já to nechci
slyšet, Ondro. Jde-li o Toniho, já nechci nic slyšet. <span class="calibre3">Vy máte své důvody, a já mám taky své. Já vím, vy máte své úkoly a povinnosti,
svou slávu, svou čest, svou vlast a já nevím co ještě –</span></p>

<p class="mlpprimarec"><span class="mlpznaktucne11b">OTEC</span>: Svou službu,
maminko.</p>

<p class="mlpprimarec"><span class="mlpznaktucne11b">MATKA</span>: Ano, svou
službu. Já měla taky svou slávu, a to jste byli vy. Já měla svůj domov, a to
jste byli vy. Já měla svou službu, a to jste byli vy, vy, vy – Tak mně vyložte,
proč zrovna já, proč jsem to vždycky já, proč po celé dějiny světa jsem jenom
já, já máma, já ženská, kdo musí tak hrozně platit za vaše veliké věci!</p>

<p class="mlpprimarec"><span class="mlpznaktucne11b">STARÝ PÁN</span>: Nesmíš se na
ně tak zlobit, děvečko.</p>

<p class="mlpprimarec"><span class="mlpznaktucne11b">MATKA</span>: Já se na ně
nezlobím, tati. Já se zlobím na svět. Pořád posílají mé děti na smrt za něco
velkého, za nějakou slávu nebo spásu nebo co – A řekni, tatínku, je tím ten
svět o něco lepší? Bylo to vůbec něco platno?</p>

<p class="mlpprimarec"><span class="mlpznaktucne11b">STARÝ PÁN:</span> Bylo,
holčičko, bylo. Víš, velká minulost, to taky musí být.</p>

<p class="mlpprimarec"><span class="mlpznaktucne11b">OTEC</span>: Já vím, dušinko,
pro tebe to bylo těžké, ale – víš, když se tak na tebe dívám –</p>

<p class="mlpprimarec"><span class="mlpznaktucne11b">MATKA</span>: Nedívej se na mne,
Richarde, nedívejte se na mne, děti! Vypadám hrozně, když se zlobím.</p>

<p class="mlpprimarec"><span class="mlpznaktucne11b">OTEC</span>: Ty jsi tak
prudká, víš? Ty bys taky šla na smrt, miláčku, kdyby to muselo být.</p>

<p class="mlpprimarec"><span class="mlpznaktucne11b">MATKA</span>: Ale za vás,
člověče! Za vás a za nic jiného! Za svého muže, za svou rodinu, za děti – Co
mně ženské kdy bylo po něčem jiném! Ne, ne, ne, já vám Toniho nedám!</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">ONDRA</span>: Víš, tati, ona
má trochu pravdu. Toni je skutečně… fyzicky slaboučký. Takový chabý, nevyvinutý
hoch –</p>

<p class="mlpprimarec"><span class="mlpznaktucne11b">JIŘÍ</span>: Spíš povahově
slabý, Ondro. Exaltovaný a přitom hrozně bázlivý. Já jsem ještě neviděl kluka,
který by měl tak málo životní odvahy.</p>

<p class="mlpprimarec"><span class="mlpznaktucne11b">KORNEL</span>: Za to on
nemůže, Jirko, to jsou nervy. Toni je nadaný, ale nemožně nervózní. Já nevím,
co z toho hocha bude.</p>

<p class="mlpprimarec"><span class="mlpznaktucne11b">PETR</span>: Je ho škoda.
Takhle nebude nikdy k ničemu.</p>

<p class="mlpprimarec"><span class="mlpznaktucne11b">MATKA</span>: Ne, tak zase
nesmíte mluvit! Vy mu křivdíte! Richarde, nesmíš na ně dát, oni ho vždycky
podceňovali! Toni je prostě… příliš citlivý; ale jinak se mi spravil… měl bys z
něho radost, jak je teď zdravý a silný! Abys věděl, on sám se chtěl hlásit na
vojnu! Sám s tím přišel a prosil – Toni za to nemůže. Já jsem ho nepustila. Já
ho nepustím.</p>

<p class="mlpprimarec"><span class="mlpznaktucne11b">OTEC</span>: A proč, Dolores?</p>

<p class="mlpprimarec"><span class="mlpznaktucne11b">MATKA</span>: … Protože nechci
být sama. Třeba je to ode mne sobecké, – – ale já už mám jen Toniho, Richarde!
Prosím vás, děti, prosím tě, tatínku, nechte mi ho! Vždyť bych už neměla proč
být živa, neměla bych komu sloužit, neměla bych nic – Copak nemám žádné právo
na život, který jsem zrodila? Copak jsem si za ty tisíce let nic nevysloužila?
Prosím vás, děti, udělejte to kvůli mně, kvůli své pošetilé, utahané mámě, a řekněte
sami, že Toniho nemusím dát – tak to řekněte, copak neslyšíte?</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">STARÝ PÁN</span>: Bože bože!
To jsou těžké věci. Nesmíš se tak rozčilovat, děvečko. Třeba už na toho hocha
ani nedojde. Třeba už je pozdě a jsme poraženi –</p>

<p class="mlpprimarec"><span class="mlpznaktucne11b">OTEC</span> <span class="mlpznakkurziva11b">(skloní se k mapě)</span>: Ještě nejsme, dědečku. Tahle
linie by se dala hájit. Kdyby se nasadily všechny síly –</p>

<p class="mlpprimarec"><span class="mlpznaktucne11b">PETR</span>: Já počítám s naším
lidem, tati. Lid má zbraně… a bude střílet na ulicích. Uvidíš, i děti půjdou;
vezmou flinty po tatících –</p>

<p class="mlpprimarec"><span class="mlpznaktucne11b">KORNEL</span> <span class="mlpznakkurziva11b">(rozhlíží se)</span>: Mami, kam jsi dala ty zbraně odtud?</p>

<p class="mlpprimarec"><span class="mlpznaktucne11b">MATKA</span>: Co říkáš, můj
milý?</p>

<p class="mlpprimarec"><span class="mlpznaktucne11b">KORNEL</span>: Kam jsi dala
tatínkovy zbraně?</p>

<p class="mlpprimarec"><span class="mlpznaktucne11b">MATKA</span>: Schovala. Před
Tonim.</p>

<p class="mlpprimarec"><span class="mlpznaktucne11b">KORNEL</span>: Škoda. Ta jedna
kulovnice by potřebovala namazat.</p>

<p class="mlpprimarec"><span class="mlpznaktucne11b">JIŘÍ</span> <span class="mlpznakkurziva11b">(otvírá zásuvku u psacího stolu a vytahuje svůj starý
sešit, listuje v něm)</span>: Škoda že jsem nemohl dodělat tu svou konstrukci.
Dobrá by byla. <span class="mlpznakkurziva11b">(Usedne se sešitem.)</span></p>

<p class="mlpprimarec"><span class="mlpznaktucne11b">OTEC</span> <span class="mlpznakkurziva11b">(nad mapou)</span>: Tady tu pozici, tu bych sám chtěl
hájit, hoši. Je to takový pěkný průsmyk –</p>

<p class="mlpprimarec"><span class="mlpznaktucne11b">KORNEL</span>: Prosím tě,
mami, kde máš tu kulovnici?</p>

<p class="mlpprimarec"><span class="mlpznaktucne11b">MATKA</span>: Vy se natrápíte!
<span class="mlpznakkurziva11b">(Odemyká dubovou skříň.)</span> Tam ji máš.</p>

<p class="mlpprimarec"><span class="mlpznaktucne11b">KORNEL</span>: Děkuju. <span class="mlpznakkurziva11b">(Vytáhne kulovnici a prohlíží ji.)</span> Dobrá by
byla. <span class="mlpznakkurziva11b">(Začne ji čistit na stole koudelí a olejem.)</span></p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">STARÝ PÁN</span>: <span class="calibre3">Tak vidíš, holčičko, už máš skoro celou rodinu
pohromadě.</span></p>

<p class="mlpprimarec"><span class="mlpznaktucne11b">PETR</span>: – – Slyšíte?</p>

<p class="mlpprimarec"><span class="mlpznaktucne11b">JIŘÍ</span>: Co?</p>

<p class="mlpprimarec"><span class="mlpznaktucne11b">PETR</span>: To ticho.</p>

<p class="mlpprimarec"><span class="mlpznaktucne11b">ONDRA</span>: Jako by někdo
chtěl něco říci.</p>

<p class="mlpprimarec"><span class="mlpznaktucne11b">PETR</span>: Kdo –? <span class="mlpznakkurziva11b">(Dívá se z jednoho na druhého a pak se obrátí k rozhlasové
skřínce.)</span> Už vím.</p>

<p class="mlpprimarec"><span class="mlpznaktucne11b">OTEC</span> <span class="mlpznakkurziva11b">(zvedá hlavu)</span>: Co je? <span class="mlpznakkurziva11b">(Obrací se k rozhlasu.)</span></p>

<p class="mlpprimarec"><span class="mlpznaktucne11b">JIŘÍ</span> <span class="mlpznakkurziva11b">(zvedá hlavu)</span>: Co máte? <span class="mlpznakkurziva11b">(Dívá se napjatě k ampliónu.)</span></p>

<p class="mlpscenickepoznamky">(Všichni obráceni tváří k ampliónu. Pauza.)</p>

<p class="mlpprimarec"><span class="mlpznaktucne11b">MATKA</span>: Když chcete – Vás
už nic jiného nezajímá. Jen ta válka. <span class="mlpznakkurziva11b">(Otočí
knoflíkem rádia.)</span></p>

<p class="mlpprimarec"><span class="mlpznaktucne11b">KORNEL</span>: Když je válka,
mami, tak se dělá válka.</p>

<p class="mlpprimarec"><span class="mlpznaktucne11b">MUŽSKÝ HLAS V AMPLIÓNU</span>:
– – předvoj se blíží k řece. Dobrovolné čety vyhodily mosty do povětří a jsou
připraveny hájit předmostí do posledního muže. Nepřítel musí být zdržen stůj co
stůj. Dobrovolníci vám vzkazují: Padneme, ale neustoupíme.</p>

<p class="mlpprimarec"><span class="mlpznaktucne11b">ŽENSKÝ HLAS V AMPLIÓNU</span>:
Slyšte, slyšte, slyšte! Voláme všechny muže do zbraně. Voláme všechny muže. Na
nás už nezáleží. Už nebojujeme za sebe, ale za zem svých otců a dětí. Ve jménu
mrtvých i budoucích voláme do zbraně celý národ!</p>

<p class="mlpprimarec"><span class="mlpznaktucne11b">MATKA</span>: Ne. Toni
nepůjde. Já ti ho nedám!</p>

<p class="mlpprimarec"><span class="mlpznaktucne11b">MUŽSKÝ HLAS V AMPLIÓNU</span>:
Halo halo! Velitelství severní armády hlásí další ústupové boje. Bojuje se o každou
píď půdy, o každou mez, o každý domek. Lidé ze vsí odmítli opustit své domovy a
hájí je se zbraní v ruce. <span class="calibre3">Nepřítel je nucen
každou vesnici i samotu srovnat se zemí. Ztráty na životech jsou neobyčejně
těžké.</span></p>

<p class="mlpprimarec"><span class="mlpznaktucne11b">ONDRA</span>: Chudáci, ti lidé
tam –</p>

<p class="mlpprimarec"><span class="mlpznaktucne11b">OTEC</span>: Nech být, dobré
je to. Přece jen to zpomalí postup nepřítele.</p>

<p class="mlpprimarec"><span class="mlpznaktucne11b">ŽENSKÝ HLAS V AMPLIÓNU</span>:
Slyšte, slyšte, právě zachycujeme jiskrovou zprávu z lodi Gorgony. – Sečkejte u
ampliónů, nemohu to přečíst. Naše loď Gorgona… Ach bože! <span class="mlpznakkurziva11b">(Hlas se zlomí:)</span> Odpusťte mi, já tam mám syna! <span class="mlpznakkurziva11b">(Pomlka.)</span> – Slyšte, slyšte, slyšte! Naše cvičná
loď Gorgona… se čtyřmi sty námořními kadety na palubě… se pokusila prorazit
nepřátelskou blokádu, aby se vrátila do svého přístavu. V pět hodin sedm minut…
byla zasažena nepřátelským torpédem. Loď… se potápí. <span class="mlpznakkurziva11b">(Vzdech.) </span>Kadeti na palubě Gorgony vzkazují…
poslední pozdrav domů. Prosí, aby jim byla… naposledy… zahrána… naše hymna. – Můj
synu! Můj chlapečku!</p>

<p class="mlpprimarec"><span class="mlpznaktucne11b">MATKA</span>: Cože? Tak ty
přece máš syna? Ty taky máš dítě?</p>

<p class="mlpprimarec"><span class="mlpznaktucne11b">MUŽSKÝ HLAS V AMPLIÓNU</span>:
Halo halo, přerušujeme vysílání zpráv. Halo halo halo! Voláme cvičnou loď
Gorgonu! Voláme Gorgonu! – Halo! – Halo, slyšíte nás? Kadeti na Gorgoně, pozor!
Kadeti na palubě Gorgony, vlast vám posílá poslední pozdrav.</p>

<p class="mlpscenickepoznamky">(Z ampliónu zní hymna.)</p>

<p class="mlpscenickepoznamky">(Všichni mrtví se beze slova zvedají a stojí v pozoru.)</p>

<p class="mlpprimarec"><span class="mlpznaktucne11b">MATKA</span>: – – Čtyři sta
chlapců? Copak se to smí, zabíjet takové hochy?</p>

<p class="mlpprimarec"><span class="mlpznaktucne11b">PETR</span>: Prosím tě, mami,
teď nemluv!</p>

<p class="mlpscenickepoznamky">(Všichni stojí jako zkamenělí. Hymna doznívá.)</p>

<p class="mlpprimarec"><span class="mlpznaktucne11b">MUŽSKÝ HLAS V AMPLIÓNU</span>:
Halo halo halo! Cvičná loď Gorgona se už nehlásí.</p>

<p class="mlpprimarec"><span class="mlpznaktucne11b">KORNEL</span>: Sbohem, kadeti!
<span class="mlpznakkurziva11b">(Pověsí pušku na stěnu.)</span></p>

<p class="mlpprimarec"><span class="mlpznaktucne11b">ŽENSKÝ HLAS V AMPLIÓNU</span>:
Slyšte, slyšte, slyšte! Voláme všechny muže. Voláme národ do boje. Vlast volá
své děti. Do zbraně! Do zbraně!</p>

<p class="mlpprimarec"><span class="mlpznaktucne11b">MATKA</span>: Co, ty ještě
křičíš! Ještě nemáš dost, ty matko? Ještě tam posíláš jiné?</p>

<p class="mlpprimarec"><span class="mlpznaktucne11b">MUŽSKÝ HLAS V AMPLIÓNU</span>:
Halo halo! Velitelství západního úseku hlásí: Bojujeme na celé frontě proti
přesile. Boj na obou stranách nabývá nebývalé zuřivosti. Naši letci hlásí
nástup nových nepřátelských divizí –</p>

<p class="mlpscenickepoznamky">(Bušení na dveře.)</p>

<p class="mlpprimarec"><span class="mlpznaktucne11b">HLAS TONIHO</span>: Mami!
Maminko!</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(otočí knoflíkem rádia)</span>: Ticho!</p>

<p class="mlpscenickepoznamky">(Bušení na dveře.)</p>

<p class="mlpprimarec"><span class="mlpznaktucne11b">HLAS TONIHO</span>: Maminko,
jsi tam?</p>

<p class="mlpprimarec"><span class="mlpznaktucne11b">MATKA</span>: Ano, maličký. <span class="mlpznakkurziva11b">(Dává znamení, aby někdo zhasil.)</span> Už jdu.</p>

<p class="mlpscenickepoznamky">(Tma, pauza.)</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(odemyká dveře)</span>: Co tu chceš, Toni?</p>

<p class="mlpprimarec"><span class="mlpznaktucne11b">TONI</span>: Ty jsi tady
potmě?</p>

<p class="mlpprimarec"><span class="mlpznaktucne11b">MATKA</span>: Rozsvěť.</p>

<p class="mlpprimarec"><span class="mlpznaktucne11b">TONI</span> <span class="mlpznakkurziva11b">(rozsvítí lustr kontaktem u dveří. Pokoj je prázdný,
jen na stole zůstaly rozložené štábní mapy)</span>: Mami, s kým jsi to mluvila?</p>

<p class="mlpprimarec"><span class="mlpznaktucne11b">MATKA</span>: S nikým,
synáčku.</p>

<p class="mlpprimarec"><span class="mlpznaktucne11b">TONI</span>: Ale já jsem tady
slyšel takové hlasy –</p>

<p class="mlpprimarec"><span class="mlpznaktucne11b">MATKA</span>: To bylo jen…
tohle, chlapče. <span class="mlpznakkurziva11b">(Otočí knoflíkem rádia.)</span></p>

<p class="mlpprimarec"><span class="mlpznaktucne11b">TONI</span>: A nač tu máš ty
mapy?</p>

<p class="mlpprimarec"><span class="mlpznaktucne11b">MUŽSKÝ HLAS V AMPLIÓNU</span>:
Halo halo! Hlavní stan hlásí: Při ranním náletu nepřátel bylo zničeno město
Villamedia. O život přišlo přes osm set civilních osob, z toho většina žen a dětí.
Náš starý hrad, pokladnice našich dějin, lehl popelem.</p>

<p class="mlpprimarec"><span class="mlpznaktucne11b">TONI</span>: Slyšíš, mami?</p>

<p class="mlpprimarec"><span class="mlpznaktucne11b">MUŽSKÝ HLAS V AMPLIÓNU</span>:
Letecká puma zasáhla nemocnici, kde zahynulo šedesát nemocných. Město
Villamedia hoří.</p>

<p class="mlpprimarec"><span class="mlpznaktucne11b">TONI</span>: Maminko, prosím
tě –</p>

<p class="mlpprimarec"><span class="mlpznaktucne11b">ŽENSKÝ HLAS V AMPLIÓNU</span>:
Slyšte, slyšte, slyšte! Voláme k ampliónu celý svět! Voláme lidi! Nepřátelská
letadla napadla dnes ráno vesnici Borgo a svrhla pumy na obecnou školu. Do
prchajících dětí střílela ze strojních pušek. Osmdesát dětí bylo raněno.
Devatenáct dětí postříleno. Třicet pět dětí bylo výbuchem… roztrháno.</p>

<p class="mlpprimarec"><span class="mlpznaktucne11b">MATKA</span>: Co říkáš? Děti?
Copak někdo zabíjí děti?</p>

<p class="mlpprimarec"><span class="mlpznaktucne11b">TONI</span> <span class="mlpznakkurziva11b">(hledá na mapě)</span>: Kde to je… kde to je…</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(stojí jako zkamenělá)</span>: Děti! Malé, usmrkané
děti!</p>

<p class="mlpscenickepoznamky">(Ticho.)</p>

<p class="mlpprimarec"><span class="mlpznaktucne11b">MATKA</span> <span class="mlpznakkurziva11b">(strhne ze stěny pušku a podává ji oběma rukama Tonimu.
S velkým gestem)</span>: Jdi!</p>

<p class="mlpscenickepoznamky">Opona.</p>

</div>
</body>
</html>